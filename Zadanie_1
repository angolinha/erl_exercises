Zadanie 1
Body: 7
Deadline: 3. cvičenie (do 13.3.2013 14:00)
Téma: implementácia jednoduchej dátovej štruktúry
Popis zadania:
Úlohou je implementovať dátovú štruktúru "množina" v jazyku Erlang. Množina musí byť reprezentovaná pomocou n-tíc (tuple) a/alebo zoznamov (list), pričom pri implementácií požadovaných operácií nad touto množinou nesmiete používať už existujúce funkcie z modulov Erlangu s výnimkou "guard expressions" (teda is_number() použiť môžete, ale lists:delete() alebo length() použiť nemôžete).
Množina je definovaná ako usporiadaný zoznam unikátnych prvkov (iba celých čísel) od najmenšieho po najväčšie.
Implementované operácie nemajú vracať chyby, teda ak chceme napr. vložiť do množiny číslo, ktoré sa v nej už nachádza, tak vrátime jednoducho pôvodnú množinu, ak chceme vymazať číslo, ktoré sa v množine nenachádza, tiež vrátime pôvodnú množinu. Ak ale programátor zavolá vašu funkciu s nekorektným vstupom (neplatný dátový typ elementu, množina s opakujúcimi sa prvkami, namiesto množiny iba napr. zoznam) tak vaša funkcia môže vyhodiť chybu - najlepšie defaultnú ako "** exception error: no function clause matching..." (teda, že neexistuje vetva funkcie, ktorá by vedela spracovať dané parametre).
Zoznam operácií, ktoré musíte implementovať.
Operácie s vašou reprezentáciou množiny implementujte ako jeden modul, ktorý odovzdáte najneskôr pred cvičením do miesta odovzdávnia v AISe.
Hodnotí sa funkčnosť, čitateľnosť kódu, kvalita algoritmu a efektívnosť (napr. tail call optimization). 
